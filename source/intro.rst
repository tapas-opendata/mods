Вступ
#################################################

	.. note::
	
		Обговорення цього розділу в `Google Документі <https://docs.google.com/document/d/1fB0rxP_rfZWm8HigJE4znyqDqYgMkrt_z9tggjTTgPY/edit?usp=sharing>`_ або на GitHub Issues.


В спільноті фахівців та активістів впровадження стандартів, удосконалення можливостей обміну та перевикористання відкритих даних (семантичної інтероперабельності) стоять гостро на порядку денному. Як і де оприлюднювати дані? В яких форматах? З якою структурою та метаданими? Деякі відповіді на ці питання дає `Постанова КМУ №835 "Про затвердження Положення про набори даних, які підлягають оприлюдненню у формі відкритих даних" <http://zakon0.rada.gov.ua/laws/show/835-2015-%D0%BF>`_. Однак, нещодавній `моніторинг <http://texty.org.ua/pg/article/editorial/read/84388/Jak_urad_vidkryvaje_dani_drugyj_misac_vykonanna>`_ засвідчив, що підвищення якості відкритих даних потребує детальнішого внормування. Процедура премодерації наборів, впроваджена на новій версії data.gov.ua, бореться, скоріше, з наслідками низької культури роботи з даними, аніж з її передумовами. Вирішити ці проблеми, посилити (пере)використання даних можна втіливши наступні завдання:

	.. hlist::
		:columns: 1
		
		- вивчення кращих практик обміну даними, їх популяризація серед розробників програмного забезпечення та розпорядників даних;
		- пристосування та удосконалення вже готових рішень (основних словників, моделей, стандартів даних) для наборів відкритих даних місцевого самоврядування;
		- створення легких для вивчення та використання розпорядниками рекомендацій щодо оприлюднення наборів даних;
		- розробка програмного забезпечення, яке допомагає розпорядникам легко взаємодіяти з даними та ділитись ними. 


Коротко про структуру майданчика. У розділі :doc:`"Цикл життя стандарту: від підготовки до впровадження та перегляду" <lifeCycle>` описана розробка рекомендацій (стандартів) з точки зору організації роботи, залучення зацікавлених сторін, впровадження напрацьованих документів. Розділ :doc:`"Розробникам" <forDevelopers>` декларує принципи розробки структур таблиць, містить пропозиції прив'язки моделей даних наборів до основних словників. У розділі :doc:`"Як оприлюднити таблицю та її структуру у формі відкритих даних" <table>` розглянуті рекомендації для розпорядників щодо роботи з таблицями та їх структурами. Розділ :doc:`"Стандарти наборів відкритих даних" <standards>` містить посилання на вже розроблені рекомендації оприлюднення наборів даних.




